%!TEX root = ../thesis.tex

%%%%%%%%%%%%%%%%%%%%%%%%%%%%%%%%%%%%%%%%%%%%%
%%  Klassikaline teooria ehk Lie algebrad  %%
%%%%%%%%%%%%%%%%%%%%%%%%%%%%%%%%%%%%%%%%%%%%%

\section{Lie algebra}

Järgnevas anname minimaalse ülevaate klassikalisest Lie algebrate
teooriast, mida on tarvis edasiste peatükkide mõistmiseks.

\subsection{Maatriksrühmad ja bilineaarvorm}\label{subsec:mat-ryhmad}

Meenutame, et \emph{lineaarkujutus}
$\phi \col \V_1 \to \V_2$ vektorruumist $\V_1$ vektorruumi $\V_2$ säilitab
vektorite liitmise ja skalaariga korrutamise, see tähendab
\begin{align*}
    \phi(x + y) = \phi(x) + \phi(y)
    \quad \text{ja} \quad
    \phi(\lambda x) = \lambda \phi(x),
\end{align*}
kus $x, y \in \V_1$ ning $\lambda$ on skalaar. Kui vektorruumid $\V_1$ ja
$\V_2$ langevad kokku, siis ütleme me kujutuse $\phi$ kohta
\emph{lineaarteisendus} või \emph{endomorfism}. Kõigi vektorruumi $\V$
endomorfismide hulka tähistatakse seejuures $\End \V$.

Algebrast on teada, et lineaarteisendusel eksisteerib pöördteisendus siis ja
ainult siis, kui ta on nii üksühene kui ka pealeteisendus. Kõigi vektorruumi
$\V$ pööratavate lineaarteisenduste rühma nimetatakse vektorruumi $\V$
\emph{pööratavate lineaarteisenduste rühmaks}\footnote{Inglise keeles
\emph{general linear group}.} ja tähistatakse $\GL(\V)$. Selge, et selle
rühma korrutamiseks on tavaline lineaarteisenduste kompositsioon.
Lõplikumõõtmelise vektorruumi lineaarteisendus on pööratav parajasti siis,
kui tema determinant on nullist erinev. Seega kuuluvad rühma $\GL(\V)$
need ja ainult need lineaarteisendused, mille determinant pole null.
Kui vaatleme vaid lineaarteisendusi, mille determinant on üks, saame olulise
alamrühma $\SL(\V)$, mida nimetatakse vektorruumi $\V$
\emph{spetsiaalsete lineaarteisenduste rühmaks}.

Kuna igal vektorruumil leidub baas, siis võime vektorruumi $\V$ jaoks
fikseerida mingi baasi. Sel juhul
saame kõik lineaarteisendused esitada maatriksitena ning nõnda võime
edaspidi lineaarteisenduste rühmade asemel rääkida \emph{maatriksrühmadest}.
Kui $\{e_1, e_2, \dots, e_n\}$ moodustab vektorruumi $\V$ baasi ning
$\phi \col \V \to \V$ on mingi lineaarteisendus, siis talle vastav maatriks
selle baasi suhtes on $(a^i_j)$, mis on määratud valemiga
\begin{align*}
    \phi(e_j) = \sum_{i=1}^{n} a^i_j e_i.
\end{align*}

Selge, et vaadeldes rühmi $\GL(\V)$ ja $\SL(\V)$ maatriksrühmadena,
on rühma tehteks juba tavaline maatriksite korrutamine. Ilmselt saab
nimetatud maatriksrühmad defineerida nii reaal- kui ka kompleksarvude korral.
Sellest lähtuvalt kasutatakse sageli
nullist erineva determinandiga $n \times n$ maatriksrühmade tähistuseks
$\GL(n, \R)$ või $\GL(n, \C)$, ning neid rühmi nimetame vastavalt
\emph{reaalsete pööratavate lineaarteisenduste rühmaks} ja \emph{komplekssete
pööratavate lineaarteisenduste rühmaks}. Analoogiliselt on kasutusel
tähistused $\SL(n, \R)$ ja $\SL(n, \C)$.

Rühmal $\GL(n, \C)$ on palju tuntud alamrühmi. Klassikaliseks näiteks on
$n \times n$ \emph{ortogonaalsete maatriksite rühm} $\Ort(n, \C)$, kuhu
kuuluvad ortogonaalsed maatriksid, see tähendab sellised maatriksid $A$, mille
korral $A^T = A^{-1}$. Teise näitena võib tuua unitaarsete maatriksite rühma
$\U(n)$, mille elementideks on unitaarsed maatriksid $A$, mis rahuldavad
tingimust $A^T = \overline{A}^{-1}$. Edasi on lihtne
konstrueerida saadud alamrühmade \emph{spetsiaalsed} analoogid.
\emph{Spetsiaalsete komplekssete ortogonaalmaatriksite rühm} on
\begin{align*}
    \SO(n, \C) = \Ort(n, \C) \cap \SL(n, \C),
\end{align*}
ja \emph{spetsiaalsete unitaarsete maatriksite rühmaks} on
\begin{align*}
    \SU(n) = \U(n) \cap \SL(n, \C).
\end{align*}

\begin{dfn}
    Olgu $\V$ vektorruum üle korpuse $K$. Kujutust
    $\blinv \col \V \times \V \to K$
    nimetatakse \emph{bilineaarvormiks}, kui iga $x, y, z \in \V$
    ja suvaliste skalaaride $\lambda, \mu \in K$ korral
    \begin{enumerate}[label=\roman*.]
        \item $(\lambda x + \mu y, z) = \lambda (x, z) + \mu (y, z)$,
        \item $(x, \lambda y + \mu z) = \lambda (x, y) + \mu (x, z)$.
    \end{enumerate}
\end{dfn}

Kui vetorruumis $\V$ on antud baas $\{e_1, e_2, \dots, e_n\}$, siis saab
bilineaarvormi $\blinv \col \V \times \V \to K$ esitada talle vastava maatriksi
$B = (b_{ij})$ abil, kus $b_{ij} = (e_i, e_j)$. Tõepoolest, kui
meil on antud vektorid $x = \lambda^i e_i$ ja $y = \mu^j e_j$,
siis kasutades $\blinv$ lineaarsust mõlema muutuja järgi, võime arvutada
\begin{align*}
    (x, y) = \sum_{i, j} b_{ij} \lambda^i \mu^j.
\end{align*}

Me ütleme, et bilineaarvorm $\blinv \col \V \times \V \to K$ on
\emph{sümmeetriline} kui
kõikide $x, y \in \V$ korral $(x, y) = (y, x)$. Selge, et sümmeetrilise
bilineaarvormi maatriksi $B$ korral kehtib võrdus $B = B^T$. Vormi $\blinv$
nimetatakse \emph{kaldsümmeetriliseks} kui iga $x, y \in \V$ korral kehtib
võrdus $(x, y) = - (y, x)$. Lihtne on veenduda, et kaldsümmeetrilise
bilineaarvormi korral rahuldab talle vastav maatriks $B$ seost
$B^T = -B$.

\begin{dfn}
    Olgu $\V$ vektorruum, kus on fikseeritud mingi baas, olgu $\phi$
    vektorruumi $\V$ lineaarteisendus ning olgu $A = (a^i_j)$
    lineaarteisenduse $\phi$ maatriks fikseeritud baasi suhtes.
    Lineaarteisenduse $\phi$ \emph{jäljeks} nimetatakse elementi
    $\Tr_\V(A) \in K$, mis arvutatakse valemiga
    \begin{align*}
        \Tr_\V(A) = \sum_i a^i_i.
    \end{align*}
\end{dfn}

Juhul kui maatriksi $A$ korral $\Tr_\V A = 0$, siis ütleme, et
maatriks $A$ on \emph{jäljeta}.

\begin{naide}
    On hästi teada, et vektorruumi $\V$ endomorfismide hulk $\End \V$
    on ka ise vektorruum, kusjuures kui vektorruumi $\V$ dimensioon
    on $\dim(\V) = n$, siis ruumi $\End \V$ dimensioon on
    $\dim \left(\End \V\right) = n^2$. Kasutades jälge $\Tr_\V$, saame
    defineerida bilineaarvormi
    $\blinv \col \End \V \times \End \V \to K$ järgmiselt:
    \begin{align*}
        (A, B) = \Tr_\V(AB),
    \end{align*}
    kus $A$ ja $B$ on maatriksid, mis vastavad vektorruumi $\End \V$
    teisendustele mingi baasi suhtes. Selge, et selliselt defineeritud
    bilineaarvorm on sümmeetriline.
\end{naide}

Kasutades bilineaarvormi sümmeetrilisust või kaldsümmeetrilisust,
saame sisse tuua \emph{ortogonaalsuse} mõiste. Me ütleme, et vektorid $x$ ja
$y$ on bilineaarvormi $\blinv$ suhtes ortogonaalsed, kui $(x, y) = 0$. Selge,
et ortogonaalsuse tingimus ise on sümmeetriline, see tähendab kui $x$ on
ortogonaalne vektoriga $y$, siis kehtib ka vastupidine, $y$ on ortogonaalne
vektoriga $x$. Kui vektor $x \neq 0$ on iseenesega ortogonaalne, see tähendab
$(x, x) = 0$, siis nimetatakse vektorit $x$ \emph{isotroopseks}. Selge, et
Eukleidilises geomeetrias selliseid vektoreid ei leidu, kuid üldisemates
situatsioonides esinevad nad küllaltki sageli, näiteks pseudoeukleidilises
\emph{Minkowski aegruumis}.

Edasises vaatleme ortogonaalseid ja sümplektilisi rühmi ning selleks
nõuame, et vaatluse all olevad bilineaarvormid oleksid mittesingulaarsed
ehk regulaarsed, see tähendab kui $(x, y) = 0$ iga $y \in \V$ korral, siis
järelikult $x = 0$. Osutub, et bilineaarvorm $\blinv$ on regulaarne parajasti
siis, kui temale vastav maatriks $B = (b^i_j)$ on pööratav, mis tähendab,
et $\det B \neq 0$.

\begin{dfn}
    Me ütleme, et lineaarteisendus $\phi$ on \emph{ortogonaalne}
    regulaarse sümmeetrilise bilineaarvormi $\blinv$ suhtes, kui
    \begin{align*}
        (\phi(x), \phi(y)) = (x, y)
    \end{align*}
    kõikide $x$ ja $y$ korral vektorruumist $\V$.
\end{dfn}

Kui $x$ on ortogonaalse lineaarteisenduse $\phi$ tuumast, siis
kehtib $\phi(x) = 0$. Viimane aga tähendab, et iga $y \in \V$ korral
$(x, y) = (\phi(x), \phi(y)) = (0, \phi(y)) = 0$. Kokkuvõttes,
et $\blinv$ on regulaarne, siis järelikult $x = 0$ ja $\phi$ on üksühene.
Kui nüüd veel $\V$ on lõplikumõõtmeline, siis peab $\phi$ olema pööratav.
Seda arutelu silmas pidades võime öelda, et ortogonaalsed lineaarteisendused
moodustavad rühma, mida me nimetame \emph{ortogonaalsete
lineaarteisenduste rühmaks} bilineaarvormi $\blinv$ suhtes.
Võttes tarvitusele vektorruumi $\V$ baasi saame konstrueerida ka
\emph{ortogonaalsete maatriksite rühma}, mida tähistatakse komplekssel
juhul kui $\Ort(n, \C)$, kus $n \in \N$ märgib, et tegu on $n \times n$
maatriksitega.

Sümplektiliste teisenduste tarvis tuleb vaadelda kaldsümmeetrilisi
bilineaarvorme.

\begin{dfn}
    Me ütleme, et lineaarteisendus $\phi$ on \emph{sümplektiline}
    regulaarse kaldsümmeetrilise bilineaarvormi $\blinv$ suhtes, kui
    \begin{align*}
        (\phi(x), \phi(y)) = (x, y)
    \end{align*}
    kõikide $x$ ja $y$ korral vektorruumist $\V$.
\end{dfn}

Märgime, et sümplektilised lineaarteisendused leiduvad ainult sellistes
vektorruumides, mille dimensioon on paarisarvuline, see tähendab
$\dim \V = 2n$, kus $n \in \N$. Sümplektilised teisendused moodustavad
\emph{sümplektiliste rühma}, mida tähistatakse kompleksel juhul
$\Sp(n, \C)$. Reaalsete sümplektiliste
teisenduste rühma saame, kui vaatleme ühisosa rühmaga $\GL(2n, \R)$:
\begin{align*}
    \Sp(n, \R) = \Sp(n, \C) \cap \GL(2n, \R).
\end{align*}

\subsection{Eksponentsiaalkujutus}

Kõikide seni vaadeldud maatriksrühmade esindajad peavad
vastavatesse rühmadesse kuulumiseks rahuldama mingeid algebralisi tingimusi.
Need tingimused võib kirja panna maatriksite elementide kaudu, mille
tulemusel saame me mittelineaarsed võrrandid, mis määravad rühma kuulumise.
Osutub, et need tingimused on võimalik asendada mingi hulga ekvivalentsete
lineaarsete võrranditega ja selline üleminek mittelineaarselt süsteemilt
lineaarsele ongi võtmetähtsusega idee üleminekul Lie rühmadelt Lie
algebratele \cite{johan1989survey}.

Klassikaliseks viisiks, kuidas sellist üleminekut realiseeritakse, on
\emph{eksponentsiaalkujutuse} kasutuselevõtt. Nagu nimigi viitab, on
tegu analüüsist tuttava kujutuse üldistusega. Kuivõrd meil oli
siiani tegemist vaid maatriksrühmadega, siis läheme siin ka edasi
vaid eksponentsiaalkujutuse
ühe tähtsa erijuhu, \emph{maatrikseksponentsiaaliga}. Samas olgu öeldud,
et järgnevad väited kehtivad tegelikult ka üldisemas seades,
nagu võib näha monograafias \cite{kirillov2008introduction}.

Olgu $A$ mingi $n \times n$ maatriks, $k \in \N$ ning olgu $I$
ühikmaatriksit. Tähistame $A^0 = I$ ning
$A^k = \underbrace{A \cdot A \cdot \ldots \cdot A}_{k\ \text{korda}}$.

\begin{dfn}
    Olgu $X$ reaalne või kompleksne $n \times n$ maatriks. Maatriksi
    $X$ \emph{eksponendiks}, mida tähistatakse $e^X$ või $\exp X$, nimetatakse
    astmerida
    \begin{align}\label{eq:mat-exp}
        e^X = \sum_{k=0}^{\infty} \frac{X^k}{k!}.
    \end{align}
\end{dfn}

Veendumaks definitsiooni korrektsuses tuleks näidata, et suvalise
maatriksi $X$ korral rida \eqref{eq:mat-exp} koondub. Selleks meenutame,
et $n \times n$ maatriksi $X = (X_{ij})$ normi arvutatakse valemi
\begin{align}\label{eq:mat-norm}
    \| X \| = \left( \sum_{i,j=1}^n |X_{ij}|^2 \right)^{\frac{1}{2}}
\end{align}
järgi. Arvestades, et $\| XY \| \le \|X\| \|Y\|$, siis $\|X^k\| \le \|X\|^k$.
Rakendades nüüd normi \eqref{eq:mat-norm} rea \eqref{eq:mat-exp} liikmetele,
saame
\begin{align*}
    \sum_{k=0}^\infty \left\lVert \frac{X^k}{k!} \right\rVert \le
    \sum_{k=0}^\infty \frac{\|X\|^k}{k!} = e^{\|X\|} < \infty,
\end{align*}
mis tähendab, et rida \eqref{eq:mat-exp} koondub absoluutselt ja seega
ta ka koondub. Märkamaks, et $e^X$ on pidev funktsioon, märgime esiteks,
et $X^k$ on argumendi $X$ suhtes pidev funktsioon ja seega on rea
\eqref{eq:mat-exp} osasummad pidevad. Teisalt paneme tähele, et
\eqref{eq:mat-exp} koondub ühtlaselt hulkadel, mis on kujul
$\{ X : \|X\| \le R \}$, ja seega on rida kokkuvõttes pidev.

Niisiis on maatrikseksponentsiaal korrektselt defineeritud ning ka pidev.
Järgmises lauses on toodud eksponentsiaalkujutuse põhilised omadused,
mille võrdlemisi lihtsad tõestused võib huvi korral leida näiteks
raamatust \cite{hall2003lie}.

\begin{lau}\label{lau:mat-exp-om}
    Olgu $X$ ja $Y$ suvalised $n \times n$ maatriksid üle vektorruumi $\V$.
    Siis kehtivad järgmised väited:
    \begin{enumerate}
        \item\label{om:mat-exp-1} $e^0 = I$,
        \item\label{om:mat-exp-2} $\left(e^X\right)^T = e^{X^T}$,
        \item\label{om:mat-exp-3} $e^X$ on pööratav ning kehtib
            $\left(e^X\right)^{-1} = e^{-X}$,
        \item\label{om:mat-exp-4} $e^{(\lambda + \mu)X} =
            e^{\lambda X} e^{\mu X}$ suvaliste $\lambda, \mu \in \C$ korral,
        \item\label{om:mat-exp-5} kui $XY = YX$, siis
            $e^{X+Y} = e^X e^Y = e^Y e^X$,
        \item\label{om:mat-exp-6}  kui $C$ on pööratav, siis
            $e^{CXC^{-1}} = C e^X C^{-1}$,
        \item\label{om:mat-exp-7} $\det e^X = e^{\Tr_\V X}$.
    \end{enumerate}
\end{lau}

Ostutub, et rühma $\GL(n, \C)$ ühikelemendi mingis ümbruses on võimalik
suvaline maatriks esitada kujul $e^A$, kus $A$ on mingi $n \times n$
maatriks. Rühma $\GL(n, \R)$ korral on maatriks $A$ reaalne. Oluline on
tähele panna, et vaadeldes rühma $\GL(n, \R)$, ei ole eksponentsiaalkujutuse
kujutis terve rühm. Selles veendumiseks piisab võtta $n = 1$ ning näha, et
$\exp \left(\GL(1, \R)\right) = \R^+$, ehk kujutiseks on reaaltelje positiivne
osa, samas kui $\GL(1, \R) = \R \setminus \{0\}$ ehk reaaltelg ilma
nullpunktita.

Niisiis eksponentsiaalkujutust kasutades on oht kaotada rühma globaalne struktuur,
samas kui lokaalne struktuur säilib.

Kui soovime maatriksi $A$ korral, et maatriks $e^A$ kuuluks mõnda punktis
\ref{subsec:mat-ryhmad} \nameref{subsec:mat-ryhmad} nimetatud rühma, tuleb
maatriksile $A$ seada teatavad lineaarsed kitsendused. Näiteks spetsiaalse
lineaarse rühma $\SL(n)$ korral võime mittelineaarse tingimuse $e^A$
determinandi kohta asendada lineaarse tingimusega maatriksi $A$ jälje kohta,
kasutades lause \ref{lau:mat-exp-om} punkti \ref{om:mat-exp-7}. Nii on näiteks
$\det e^A = 1$ parajasti siis, kui $\Tr_\V A = 0$.

Kokkuvõttes nägime, et eksponentsiaalkujutuse abil on võimalik asendada
klassikalised maatriksrühmad maatrikshulkadega, millele on seatud
teatud lineaarsed kitsendused. Selge, et need hulgad on lineaarkombinatsioonide
suhtes kinnised, ja nii võib neid vaadelda kui vektorruume.
Tavalise maatriksite korrutamise osas kahjuks kinnisus säilida ei
pruugi. Samas, kui meil on $n \times n$ maatriksid $A$ ja $B$, mis on vastavalt
kas kaldsümmeetrilised, rahuldavad anti-Hermite'i tingimust või neil
puudub jälg, siis maatriksil $C = AB - BA$ on samuti selline omadus.
Niisiis saadud maatrikshulgad ei moodusta ainuüksi vektorruumi,
vaid on kinnised ka teatud binaarse tehte suhtes.

\subsection{Lie algebra definitsioon}

Enne kui anname Lie algebra definitsiooni, tuletame meelde, et \emph{algebraks}
üle korpuse $K$ nimetatakse vektorruumi $\V$ üle korpuse $K$, millel on
defineeritud bilineaarne korrutamine $\V \times \V \to \V$. Kui algebra
tehe rahuldab assotsiatiivsuse tingimust, siis nimetatakse seda algebrat
assotsiatiivseks, ning vastasel korral mitteassotsiatiivseks. Nii on näiteks
vektorruumi $\V$ lineaarteisenduste vektorruum $\End \V$ assotsiatiivne
algebra, mille tehteks on teisenduste kompositsioon: $f \circ g$. Samas võime
vektorruumi $\End \V$ varustada ka teistsuguse korrutamisega ning saada uue
algebralise struktuuri, kui võtame tehteks näiteks $f \circ g - g \circ f$.
Üldiselt selline korrutamine aga enam assotsiatiivne ei ole.

\begin{dfn}\label{def:lie-algebra}
    Algebrat $\g$ üle korpuse $K$ nimetatakse \emph{Lie algebraks}, kui
    tema korrutamine $[\cdot, \cdot] \col \g \times \g \to \g$ rahuldab
    kõikide $x, y, z \in \g$ tingimusi
    \begin{gather}
        [x, x] = 0,\label{id:bracket-antisymm} \\
        \brac{x}{\brac{y}{z}} + \brac{y}{\brac{z}{x}} +
            \brac{z}{\brac{x}{y}} = 0.\label{id:jacobi}
    \end{gather}
\end{dfn}


Me ütleme definitsioonis toodud korrutise $[x, y]$ kohta elementide $x$ ja
$y$ \emph{Lie sulg}, ning bilineaarvormi $[\cdot, \cdot]$ nimetatakse ka
\emph{kommutaatoriks}. Definitsioonis toodud samasust \eqref{id:jacobi}
nimetatakse \emph{Jacobi samasuseks}. Sageli on otstarbekas tähistada Lie
algebrat $\g$ paarina $(\g, [\cdot, \cdot])$.

\begin{markus}
    Mõnes käsitluses antakse Lie algebrale veidi üldisem definitsioon,
    kui algebrat $\g$ ei vaaldeda mitte vektorruumina üle korpuse,
    vaid moodulina üle ringi, nagu seda on tehtud näiteks raamatus
    \cite{bourbaki1989lie}.
\end{markus}

Piltlikult öeldes mõõdab kommutaator algebra elementide mittekommuteeruvust.
Seda asjaolu kirjeldavat võrdust \eqref{id:bracket-antisymm} võime
juhul, kui algebra ei ole vaadeldud üle korpuse, mille karakteristika on $2$,
kirjutada ka kujul
\begin{equation}\label{eq:bracket-antisymm}
    [x, y] = -[y, x].
\end{equation}
Tõepoolest, \eqref{id:bracket-antisymm} järgi kehtib $[x+y, x+y] = 0$,
millest saame bilineaarsuse abil $[x, x] + [x, y] + [y, x] + [y, y] = 0$,
ehk kehtibki $[x, y] = -[y, x]$.

Kommutatiivsuse abil on loomulik defineerida \emph{Abeli Lie algebra} ehk
kommutatiivne Lie algebra.
\begin{dfn}
    Me ütleme, et Lie algebra $\g$ on \emph{Abeli Lie algebra}, kui iga
    $x, y \in \g$ korral $[x, y] = 0$.
\end{dfn}

Rakendades võrdust \eqref{eq:bracket-antisymm}, saame Jacobi samasuse
kirjutada kujul
\begin{align}\label{id:jacobi-modified}
    \brac{x}{\brac{y}{z}} = \brac{\brac{x}{y}}{z} + \brac{y}{\brac{x}{z}}.
\end{align}
Seega on Jacobi samasusel ka differentseerimise struktuur.

\begin{naide}\label{naide:lie-algebra-konstrueerimine}
    Olgu $\A$ algebra, millel on assotsiatiivne korrutustehe
    $\star \col \A \times \A \to \A$. Defineerides kommutaatori valemiga
    \begin{align}\label{eq:naide-lie-sulg}
        [x, y] = x \star y - y \star x,\quad x, y \in \A,
    \end{align}
    saame algebrast $\A$ moodustada Lie algebra $\A_L$. Valemist
    \eqref{eq:naide-lie-sulg} järeldub vahetult, et Lie algebra
    definitsiooni nõue \eqref{id:bracket-antisymm} kehtib. Jacobi samasuse
    kehtivuseks märgime, et rakendades korrutise $\star$ assotsiatiivsust
    \begin{align*}
        &\left[x, \left[y, z\right]\right] + 
            \left[y, \left[z, x\right]\right] + 
            \left[z, \left[x, y\right]\right] = \\
        =& \left[x, y \star z - z \star y \right] + 
            \left[y, z \star x - x \star z \right] + 
            \left[z, x \star y - y \star x \right] = \\
        =& \left[x, y \star z\right] - \left[x, z \star y\right] + 
            \left[y, z \star x\right] - \left[x, x \star z\right] + 
            \left[z, x \star y\right] - \left[z, y \star x\right] = \\
        =&\ x \star y \star z - y \star z \star x - x \star z \star y +
            z \star y \star x + y \star z \star x - z \star x \star y\, - \\
         &\ y \star x \star z + x \star z \star y + z \star x \star y -
            x \star y \star z - z \star y \star x + y \star x \star z = 0,
    \end{align*}
    kus $x, y, z \in \A$.
\end{naide}

Niisiis suvalisest assotsiatiivsest algebrast on võimalik konstrueerida
Lie algebra. Arvestades, et maatriksite ja lineaarteisenduste korrutamine
rahuldavad assotsiatiivsuse tingimust, on näites
\ref{naide:lie-algebra-konstrueerimine} esitatud eeskirja abil
võimalik kõiki punktis \ref{subsec:mat-ryhmad} toodud
rühmi vaadelda kui Lie algebraid. Märgime, et Lie algebrate
tähistamiseks kasutatakse tavaliselt väikeseid gooti tähti, seega näiteks
pööratavate lineaarteisenduste rühmale $\GL(n)$ vastavaks Lie algebraks on
$\mathfrak{gl(n)}$.

Seni oleme me vaadelnud ainult selliseid Lie algebraid, kus kommutaator
on antud kujul $[x, y] = xy - yx$. Rõhutame, et tegelikult on Lie algebra
suvaline vektorruum, kus on antud bilineaarne kaldsümmeetriline korrutamine,
mis rahuldab Jacobi samasust. Enamgi veel, kirjutis $xy - yx$ ei oma üldises
situatsioonis üldse mõtet, kuna vektorruumil $\g$ ei pruugi olla defineeritud
korrutamise operatsiooni. Seda asjaolu sobib hästi ilmestama järgmine näide.

\begin{naide}
    Olgu $\g = \R^3$ ning defineerime Lie sulu kui vektorkorrutise
    \begin{align}\label{eq:vec-mult}
        [x, y] = x \times y = \left(
            \begin{vmatrix}
                x_2 & x_3 \\
                y_2 & y_3
            \end{vmatrix},\
            -\begin{vmatrix}
                x_1 & x_3 \\
                y_1 & y_3
            \end{vmatrix},\
            \begin{vmatrix}
                x_1 & x_2 \\
                y_1 & y_2
            \end{vmatrix}
        \right),
    \end{align}
    kus $x = (x_1, x_2, x_3), y = (y_1, y_2, y_3) \in \g$. Selge, et sedasi
    defineeritud kommutaator on bilineaarne ning kaldsümmeetriline. Kehtib ka
    Jacobi samasus. Selleks märgime valemi \eqref{eq:vec-mult} põhjal, et
    \begin{align}
        \begin{split}
            [x, [y, z]] = (
                x_2 y_1 z_2 - x_2 y_2 z_1 - x_3 y_3 z_1 + x_3 y_1 z_3,\ \\
                x_3 y_2 z_3 - x_3 y_3 z_2 - x_1 y_1 z_2 + x_1 y_2 z_1,\ \\
                x_1 y_3 z_1 - x_1 y_1 z_3 - x_2 y_2 z_3 + x_2 y_2 z_3
            ),
        \end{split} \label{eq:naide_vec_prod_b1} \\
        \begin{split}
            [[x, y], z] = (
                x_3 y_1 z_3 - x_1 y_3 z_3 - x_1 y_2 z_2 + x_2 y_1 z_2,\ \\
                x_1 y_2 z_1 - x_2 y_1 z_1 - x_2 y_3 z_3 + x_3 y_2 z_3,\ \\
                x_2 y_3 z_2 - x_3 y_2 z_2 - x_3 y_1 z_1 + x_1 y_3 z_1
            ),
        \end{split} \label{eq:naide_vec_prod_b2} \\
        \begin{split}
            [y, [x, z]] = (
                x_1 y_2 z_2 - x_2 y_2 z_1 - x_3 y_3 z_1 + x_1 y_3 z_3,\ \\
                x_2 y_3 z_3 - x_3 y_3 z_2 - x_1 y_1 z_2 + x_2 y_1 z_1,\ \\
                x_3 y_1 z_1 - x_1 y_1 z_3 - x_2 y_2 z_3 + x_3 y_2 z_2
            ). \\
        \end{split} \label{eq:naide_vec_prod_b3}
    \end{align}
    Liites valemite \eqref{eq:naide_vec_prod_b2} ja
    \eqref{eq:naide_vec_prod_b3} paremad pooled, saame täpselt valemi
    \eqref{eq:naide_vec_prod_b1}, mis samasuse \eqref{id:jacobi-modified}
    põhjal ongi täpselt Jacobi samasus.
\end{naide}

\subsection{Struktuurikonstandid}

Eeldame, et järgnevas on meil antud lõplikumõõtmeline Lie algebra $\g$,
üle korpuse $K$, mille vektorruumil on fikseeritud baas
$\{ e_1, e_2, \dots, e_n \}$. Siinjuures tuletame meelde, et Lie algebra
aluseks oleva vektorruumi baasielemente nimetatakse sageli selle
Lie algebra \emph{generaatoriteks}. Et Lie sulg
$[\cdot, \cdot]$ on bilineaarne vorm, siis tema väärtused Lie algebral
$\g$ on täielikult määratud, kui me teame millega võrduvad
$[e_\alpha, e_\beta]$, kus $\alpha, \beta \in \{1, 2, \dots, n\}$.
Tõepoolest, suvalise vektori võime esitada baasivektorite
$e_1, e_2, \dots, e_n$ lineaarkombinatsioonina ja kõikide vektorite
$x, y \in \g$ korral leiduvad $a^\alpha, b^\beta \in K$ nii, et
$x = a^\alpha e_\alpha$ ja $y = b^\beta e_\beta$, kus
$\alpha, \beta = 1, 2, \dots, n$. Niisiis saame $[x, y]$ välja arvutada
järgmiselt:
\begin{align*}
    [x, y] = [a^\alpha e_\alpha, b^\beta e_\beta] =
    a^\alpha b^\beta [e_\alpha, e_\beta].
\end{align*}
Iga $\alpha, \beta \in \{1, 2, \dots, n\}$ korral võime omakorda ka
vektori $[e_\alpha, e_\beta]$ avaldada lineaarkombinatsioonina
baasivektoritest kujul
\begin{align*}
    [e_\alpha, e_\beta] = K_{\alpha \beta}^{\lambda} e_\lambda,
\end{align*}
ja seega jääb meile $[x, y]$ arvutamiseks lõpuks võrdus
\begin{align*}
    [x, y] = a^\alpha b^\beta K_{\alpha \beta}^{\lambda} e_\lambda.
\end{align*}

\begin{dfn}
    Olgu $\g$ lõplikumõõtmeline Lie algebra ning $\{ e_1, e_2, \dots, e_n \}$
    selle Lie algebra vektorruumi baas. Tähistades
    \begin{align*}
        [e_\alpha, e_\beta] = K_{\alpha \beta}^{\lambda} e_\lambda, \quad
        \alpha, \beta \in \{1, 2, \dots, n\},
    \end{align*}
    siis arve $K_{\alpha \beta}^{\lambda}$ nimetatakse Lie algebra $\g$
    \emph{struktuurikonstantideks}.
\end{dfn}

Kasutades kommutaatori $[\cdot, \cdot]$ kaldsümmeetrilisust, saame
struktuurikonstantide kohta valemi
\begin{align}\label{om:str-konst-kald-symm}
    K_{\alpha \beta}^{\lambda} = -K_{\beta \alpha}^{\lambda}.
\end{align}
Jacobi samasuse abil saame veel teisegi tingimuse, mida struktuurikonstandid
rahuldama peavad.
\begin{align*}
    \left[e_\alpha, \left[ e_\beta, e_\gamma \right] \right] +
    \left[e_\beta, \left[ e_\gamma, e_\alpha \right] \right] +
    \left[e_\gamma, \left[ e_\alpha, e_\beta \right] \right] = 0, \\
    %
    \left[e_\alpha, K_{\beta \gamma}^{\lambda} e_\lambda \right] +
    \left[e_\beta, K_{\gamma \alpha}^{\lambda} e_\lambda \right] +
    \left[e_\gamma, K_{\alpha \beta}^{\lambda} e_\lambda \right] = 0, \\
    %
    K_{\beta \gamma}^{\lambda} \left[e_\alpha, e_\lambda \right] +
    K_{\gamma \alpha}^{\lambda} \left[e_\beta, e_\lambda \right] +
    K_{\alpha \beta}^{\lambda} \left[e_\gamma, e_\lambda \right] = 0, \\
    %
    K_{\beta \gamma}^{\lambda} K_{\alpha \lambda}^{\mu} e_{\mu} +
    K_{\gamma \alpha}^{\lambda} K_{\beta \lambda}^{\mu} e_{\mu} +
    K_{\alpha \beta}^{\lambda} K_{\gamma \lambda}^{\mu} e_{\mu} = 0, \\
    %
    K_{\beta \gamma}^{\lambda} K_{\alpha \lambda}^{\mu} +
    K_{\gamma \alpha}^{\lambda} K_{\beta \lambda}^{\mu} +
    K_{\alpha \beta}^{\lambda} K_{\gamma \lambda}^{\mu} = 0.
\end{align*}

\begin{naide}
    Vaatleme eespool näiteks toodud spetsiaalsete unitaarsete maatriksite
    rühma $\SU(n)$ erijuhul $n = 2$. Rühmale $\SU(2)$ vastab Lie algebra
    $\su(2)$, mille
    element $x \in \su(2)$ rahuldab tingimusi
    \begin{align}
        \Tr x = 0,\label{eq:su2-ting1} \\
        x^\dag + x = 0.\label{eq:su2-ting2}
    \end{align}

    Tingimuste \eqref{eq:su2-ting1} ja \eqref{eq:su2-ting2} põhjal
    on võimalik näidata, et Lie algebra $\su(2)$ generaatoriteks
    on Pauli maatriksid
    \begin{align*}
        \rho_1 = \begin{pmatrix}
            0 & i \\
            i & 0
        \end{pmatrix},
        \quad
        \rho_2 = \begin{pmatrix}
            0 & 1 \\
            -1 & 0
        \end{pmatrix},
        \quad
        \rho_3 = \begin{pmatrix}
            i & 0 \\
            0 & -i
        \end{pmatrix},
    \end{align*}
    nagu võib näha bakalaureusetöös \cite{latt2013}.

    Arvutame Lie algebra $\su(2)$ generaatoritel Lie sulu väärtused
    ja leiame seeläbi struktuurikonstandid. Ilmselt suvalise
    $\alpha \in \{1, 2, 3\}$ korral $[\rho_\alpha, \rho_\alpha] = 0$.
    Arvestades veel omadust \eqref{om:str-konst-kald-symm}, on meile
    huvi pakkuvad kommutaatorid vaid kujul
    $[\rho_\alpha, \rho_\beta]$, kus $\alpha < \beta$.
    \begin{align}
        [\rho_1, \rho_2] &= \rho_1 \rho_2 - \rho_2 \rho_1 =
            \begin{pmatrix}
                -2i &  0 \\
                  0 & 2i
            \end{pmatrix} = -2 \rho_3,
            \label{eq:str-konst-naide-brac-1}\\[0.1cm]
        [\rho_1, \rho_3] &= \rho_1 \rho_3 - \rho_3 \rho_1 =
            \begin{pmatrix}
                 0 & 2 \\
                -2 & 0
            \end{pmatrix} = 2 \rho_2,
            \label{eq:str-konst-naide-brac-2}\\[0.1cm]
        [\rho_2, \rho_3] &= \rho_2 \rho_3 - \rho_3 \rho_2 =
            \begin{pmatrix}
                  0 & -2i \\
                -2i & 0
            \end{pmatrix} = -2 \rho_1.
            \label{eq:str-konst-naide-brac-3}
    \end{align}

    Seega võrduste \eqref{eq:str-konst-naide-brac-1},
    \eqref{eq:str-konst-naide-brac-2} ja \eqref{eq:str-konst-naide-brac-3}
    põhjal on antud baasi suhtes nullist erinevad struktuurikonstandid
    \begin{multicols}{3}
        \begin{enumerate}
            \item $K_{12}^{3} = -2$,
            \item $K_{21}^{3} = 2$,
            %
            \item $K_{13}^{2} = 2$,
            \item $K_{31}^{2} = -2$,
            %
            \item $K_{23}^{1} = -2$,
            \item $K_{32}^{1} = 2$.
        \end{enumerate}
    \end{multicols}

    Valides näiteks
        $x = \begin{pmatrix}
              3i & 7+i \\
            -7+i & -3i
        \end{pmatrix}$
        ja
        $y = \begin{pmatrix}
            i & 5 + 2i \\
            -5+2i &     -i
        \end{pmatrix}$,
    siis ilmselt $x, y  \in \su(2)$, ja saame arvutada Lie sulu $[x, y]$.
    Nüüd ühelt poolt vahetu arvutuse tulemusena
    \begin{align*}
        [x, y] &= xy - yx =
            \begin{pmatrix}
                -40+9i &  -5+8i \\
                  5+8i & -40-9i
            \end{pmatrix} - 
            \begin{pmatrix}
                -40-9i &   5-8i \\
                 -5-8i & -40+9i
            \end{pmatrix} = \\[0.1cm]
            &= \begin{pmatrix}
                   18i & -10+16i \\
                10+16i &    -18i
            \end{pmatrix},
    \end{align*}
    kuid teisalt $x = \rho_1 + 7\rho_2 + 3\rho_3$ ja
    $y = 2\rho_1 + 5\rho_2 + \rho_3$, ning saame kasutada
    struktuurikonstante:
    \begin{align*}
        [x, y] &= [\rho_1 + 7\rho_2 + 3\rho_3,
                  2\rho_1 + 5\rho_2 + \rho_3] = \\
        &= 2[\rho_1, \rho_1] + 5[\rho_1, \rho_2] + [\rho_1, \rho_3] +
            14[\rho_2, \rho_1] + 35[\rho_2, \rho_2] +
            7[\rho_2, \rho_3] + \\
        &\phantom{=}\, \ 6[\rho_3, \rho_1] + 15[\rho_3, \rho_2] +
            3[\rho_3, \rho_3] = \\
        &= 5[\rho_1, \rho_2] + [\rho_1, \rho_3] - 14[\rho_1, \rho_2] +
            7[\rho_2, \rho_3] - 6[\rho_1, \rho_3] -
            15[\rho_2, \rho_3] = \\
        &= -9[\rho_1, \rho_2] -5[\rho_1, \rho_3] -
            8[\rho_2, \rho_3] = \\
        &= -9 K_{12}^{\lambda} \rho_\lambda
           -5 K_{13}^{\lambda} \rho_\lambda
           -8 K_{23}^{\lambda} \rho_\lambda = \\
        &= -9 K_{12}^{3} \rho_3
           -5 K_{13}^{2} \rho_2
           -8 K_{23}^{1} \rho_1 = \\
        &= -9 \cdot (-2) \rho_3
           -5 \cdot 2 \rho_2
           -8 \cdot (-2) \rho_1 = \\
        &= 16 \rho_1 - 10 \rho_2 + 18 \rho_3 = \\[0.1cm]
        &= \begin{pmatrix}
               18i & -10+16i \\
            10+16i &    -18i
        \end{pmatrix}.
    \end{align*}

    Ootuspäraselt annavad mõlemad variandid sama tulemuse, kuid teise
    variandi puhul ei soorita me kordagi selle algebra korrutustehet.
\end{naide}

Ilmselt sõltuvad Lie algebra struktuurikonstandid algebra vektorruumi
baasist. Olgu $\{ e_1, e_2, \dots, e_n \}$ ja
$\{ \hat{e}_1, \hat{e}_2, \dots, \hat{e}_n \}$ Lie algebra $\g$
vektorruumi kaks erinevat baasi, ning olgu nad omavahel seoses
\begin{align}\label{eq:str-konst-baasi-yleminek-1}
    \hat{e}_\alpha = a_\alpha^\lambda e_\lambda.
\end{align}

Siis
\begin{align}\label{eq:str-konst-baasi-yleminek-2}
    \hat{K}_{\alpha \beta}^{\xi} \hat{e}_\xi = 
    [\hat{e}_\alpha, \hat{e}_\beta] =
    [a_\alpha^\mu e_\mu, a_\beta^\nu e_\nu] =
    a_\alpha^\mu a_\beta^\nu [e_\mu, e_\nu] =
    a_\alpha^\mu a_\beta^\nu K_{\mu \nu}^{\lambda} e_\lambda.
\end{align}
Kui võrduste ahela \eqref{eq:str-konst-baasi-yleminek-2} kõige
vasakpoolsemas osas kasutada samasust
\eqref{eq:str-konst-baasi-yleminek-1}, siis kehtib
\begin{align*}
    \hat{K}_{\alpha \beta}^{\xi} a_\xi^\lambda e_\lambda =
    a_\alpha^\mu a_\beta^\nu K_{\mu \nu}^{\lambda} e_\lambda,
\end{align*}
millest kokkuvõttes saame valemi
\begin{align*}
    a_\xi^\lambda \hat{K}_{\alpha \beta}^{\xi} =
    a_\alpha^\mu a_\beta^\nu K_{\mu \nu}^{\lambda}.
\end{align*}

\subsection{Esitused}

Olgu $(\g_1, [\cdot, \cdot]_{\g_1})$ ja $(\g_2, [\cdot, \cdot]_{\g_2})$ Lie
algebrad. Lineaarkujutust $\varphi \col \g_1 \to \g_2$ nimetatakse
Lie algebrate \emph{homomorfismiks}, kui ta säilitab kommutaatori, see
tähendab iga $x, y \in \g_1$ korral kehtib võrdus
\begin{align*}
    \varphi([x, y]_{\g_1}) = [\varphi(x), \varphi(y)]_{\g_2}.
\end{align*}
Homomorfismi $\varphi$ nimetatakse Lie algebrate \emph{isomorfismiks},
kui $\varphi$ on ka üksühene ning pealekujutus. Klassikalisel viisil on
defineeritud ka Lie algebrate \emph{endomorfismi} ning \emph{automorfismi}
mõisted.

Homomorfismi mõiste viib meid väga tähtsa osani Lie algebrate teoorias,
milleks on \emph{esitused}.

\begin{dfn}
    Olgu $\g$ Lie algebra ja $\V$ vektorruum. Siis nimetatakse homomorfismi
    $\varphi \col \g \to \gl(\V)$ Lie algebra $\g$ \emph{esituseks}
    vektorruumile $\V$.
\end{dfn}

Esiteks paneme tähele, et selline definitsioon omab mõtet, kuna
eelneva arutelu põhjal on selge, et $\gl(\V)$ on tõepoolest Lie algebra.
Niisiis on $\g$ esitus vektorruumil $\V$ lineaarne kujutus $\varphi$
Lie algebrast $\g$ vektorruumi $\V$ endomorfismide ringi nii, et
\begin{align*}
    \varphi([x, y])(v) = \left( \varphi(x)\varphi(y) \right) (v) -
                         \left( \varphi(y)\varphi(x) \right) (v),
\end{align*}
kõikide $x, y \in \g$ ja $v \in \V$ korral. Me ütleme, et esitus $\varphi$
on \emph{täpne}, kui $\varphi(x) = 0$ siis ja ainult siis, kui $x = 0$. Ehk
teisisõnu, esitus täpne parajasti siis, kui ta on üksühene.

\begin{naide}\label{naide:adjoint-repr}
    Olgu $\g$ Lie algebra. Vaatleme lineaarset kujutust
    \begin{align*}
        \ad \col \g \ni x \mapsto \ad_x \in \gl(\g),
    \end{align*}
    mis on $y \in \g$ korral on defineeritud eeskirjaga
    \begin{align}\label{def:ad}
        \ad_x(y) = [x, y].
    \end{align}
    Kujutus $\ad \col \g \to \gl(\g)$ on Lie algebra $\g$ esitus. Seda esitust
    nimetatakse $\g$ \emph{adjungeeritud esituseks}. Märkamaks, et $\ad$ on
    tõepoolest esitus, märgime kõigepealt, et arvestades eeskirja
    \eqref{def:ad} ning kommutaatori lineaarsust, on kujutuse $\ad$
    lineaarsus ilmne. Veendumaks, et kujutus $\ad \col \g \to \gl(\g)$ on
    esitus, tuleb kontrollida, et iga $x, y, z \in \g$ korral kehtiks võrdus
    $\left[ \ad_x, \ad_y \right](z) = \ad_{[x, y]}(z)$, mille saame Jacobi
    samasusest \eqref{id:jacobi}.
    \begin{align*}
        0 &= \brac{x}{\brac{y}{z}} + \brac{y}{\brac{z}{x}} +
             \brac{z}{\brac{x}{y}} = \\
          &= \brac{x}{\brac{y}{z}} + \brac{y}{-\brac{x}{z}} -
             \brac{\brac{x}{y}}{z} = \\
          &= \brac{x}{\brac{y}{z}} - \brac{y}{\brac{x}{z}} -
             \brac{\brac{x}{y}}{z}
    \end{align*}
    ehk
    \[
        \brac{x}{\brac{y}{z}} - \brac{y}{\brac{x}{z}} = \brac{\brac{x}{y}}{z}.
    \]
    Nüüd, et Lie algebras $\gl(\g)$ arvutatakse kommutaatori väärtusi eeskirja
    \[
        [\ad_x, \ad_y] = \ad_x \circ \ad_y - \ad_y \circ \ad_x
    \]
    järgi, siis
    \begin{align*}
        [\ad_x, \ad_y](z) = \brac{x}{\brac{y}{z}} - \brac{y}{\brac{x}{z}} =
        \brac{\brac{x}{y}}{z} = \ad_{\brac{x}{y}}(z).
    \end{align*}
\end{naide}

Esituste teooria üheks väga oluliseks tulemuseks on nõndanimetatud
\emph{Ado teoreem}, mis väidab, et iga lõplikumõõtmeline Lie algebra $\g$
korral leidub lõplikumõõtmeline vektorruum $\V$ nii, et $\g$ on
Lie alebra $\gl(\V)$ alamalgebra. Niisiis, Lie algebrat $\g$
on tegelikult võimalik vaadelda kui maatriksalgebrat. \cite{hall2003lie}

\begin{thm}[Ado, 1935]
    Iga lõplikumõõtmeline Lie algebra üle nullkarakteristikaga korpuse omab
    täpset lõplikumõõtmelist esitust.
\end{thm}

Tegelikult kehtib ka Ado teoreemi oluliselt tugevam variant,
kus on kaotatud eeldus korpuse nullkarakteristika
kohta. \cite{hochschild1966}

\subsection{Algebralised struktuurid}\label{subsec:algebralised-struktuurid}

Et meie ülevaade Lie algebratest oleks vähegi täielik, tuleks vähemalt
definitsiooni tasemel sisse tuua ka sellised standardsed mõisted algebraliste
struktuuride vallast nagu \emph{alamalgebra} ja \emph{ideaal}.

\begin{dfn}\label{def:lie-alamalgebra}
    Olgu $(\g, [\cdot, \cdot])$ Lie algebra ning olgu $\h \subset \g$ alamruum.
    Me ütleme, et $(\h, [\cdot, \cdot])$ on Lie algebra $(\g, [\cdot, \cdot])$
    \emph{Lie alamalgebra}, kui iga $h_1, h_2 \in \h$ korral
    $[h_1, h_2] \in \h$.
\end{dfn}

Olgu $\K \in \{\R, \C\}$. Võttes arvesse definitsiooni
\ref{def:lie-alamalgebra}, saame, et Lie algebral $\gl(n, \K)$ on mitmeid
Lie alamalgebraid. Nendeks on näiteks spetsiaalsete lineaarsete teisenduste
Lie algebra $\mathfrak{sl}(n, \K)$ ja ortogonaalsete lineaarsete teisenduste
Lie algebra $\mathfrak{o}(n, \K)$.

\begin{dfn}
    Olgu $(\g, [\cdot, \cdot])$ Lie algebra ning olgu $\h$ vektorruumi $\g$
    alamvektorruum. Me ütleme, et $\h$ on Lie algebra
    $(\g, [\cdot, \cdot])$ \emph{ideaal}, kui iga $x \in \h$ ja $y \in \g$
    korral $[x, y] \in \h$.
\end{dfn}

Võrduse \eqref{eq:bracket-antisymm} järgi on selge, et Lie algebrate
korral ei ole mõtet vahet teha vasak- ja
parempoolsetel ideaalidel, kuna kõik ideaalid on automaatselt kahepoolsed.

Leidmaks näidet ideaalist, piisab meil vaid ette kujutada mõnd Abeli
Lie algebrat. Selge, et iga tema alamruum on ideaal. Teatavasti saab
algebra $\A$ ja tema ideaali $I$ abil konstrueerida faktoralgebra
$\A / I$. Analoogiline
on situatsioon ka Lie algebrate puhul. Kui $\h$ on Lie algebra $\g$ ideaal,
siis faktoralgebra $\g / \h$ kõrvalklassideks on $\bar{x} = x + \h$.
Vaatleme kujutust
$[\cdot, \cdot]_{\g / \h} \col \g / \h \times \g / \h \to \g / \h$,
mis on defineeritud kui
\begin{align*}
    [x+\h, y+\h]_{\g / \h} = [x, y] + \h, \quad x, y \in \g.
\end{align*}
Ilmselt on selliselt defineeritud kommutaator korrektne, see tähendab ei sõltu
esindajate $x$ ja $y$ valikust. Osutub, et faktorruum $\g / \h$ koos
kommutaatoriga $[\cdot, \cdot]_{\g / \h}$ on Lie algebra, mida me
nimetame \emph{Lie faktoralgebraks}.

Samuti võib kõneleda Lie algebra $\g$ \emph{tsentrist}, mille all mõeldakse
hulka, kuhu kuuluvad elemendid $x \in \g$, mis iga $a \in \g$ korral rahuldavad
tingimust $[x, a] = 0$. Selge, et iga tsenter on automaatselt ka Lie algebra
$\g$ ideaal.
